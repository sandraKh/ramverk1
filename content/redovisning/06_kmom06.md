---
---
Redovisning kmom06
=========================

#### Hur är din syn på modulen anax/htmlform och det koncept som modulen försöker lösa?

Jag tycker att det var ett intressant och nytt sätt att jobba med formulär på. Eftersom att det är nytt så var det väl till början lite ovant att jobba på det sättet. Men jag kan verkligen tänka att det kan vara ett bra verktyg att använda, då man slipper skriva lika mycket kod för hand och har en färdig mall att använda.

#### Kan du hitta liknande lösningar när du tittar på andra ramverk?

Jag valde att läsa lite om Symfony denna gången. Jag hittade något som de använder som kallas för “Forms”. Jag tycker att det liknar Anax htmlform och arbetsflödet verkar också ganska likt. De förklarar på sin sida att man kan använda Form för många olika och komplexa scenarier, då det kan annars vara väldigt repetitivt att skriva formulär.

#### Berätta om din syn på Active record och liknande upplägg, ser du fördelar och nackdelar?

I detta syftet tycker jag att Active record var hur smidigt som helst att använda sig av. Det kändes som att väldigt lite kod tog en väldigt långt fram i jämförelse om man skulle skriva all kod själv. Man sparar väldigt mycket tid på med Active record. Det kan också vara bra för något som inte är så insatt i att jobba med databaser. Nackdelar kan väl vara att det kan bli svårt att anpassa med Active record, till exempel om man jobbar med större program.

#### När du undersökte andra ramverk, fann du motsvarigheter till Active Record och hur såg de ut?

Jag kollade på Symfony även här. Det jag hittade som kan jämföras med Active Record var att de kan använda sig av något som heter Doctrine Database Abstraction Layer (DBAL) som är ett tredje-parts bibliotek. Det är ett lager utanpå PDO som är ett smidigare API för att kommunicera med sin databas.

#### Vad tror du om begreppet scaffolding, ser du för- och nackdelar med konceptet?
Scaffolding känns som ett kraftfullt verktyg som liknar en vanlig copy-paste fast “starkare”. Jag tycker att det har varit väldigt användbart och man sparar en del tid på att använda det. Nackdelar är väl att eftersom att det är så kraftfullt är det lätt att det kan bli fel och att man råkar “förstöra” något om man inte helt är med på vad det är man gör. Jag försöker ha som vana att alltid vara noggrann med det och kolla igenom vad det är man kopierat över.

#### Hittade du motsvarighet till scaffolding i andra ramverk du tittade på?

Det jag kunde hitta från Symfony är att de kan använda sig av “generate:doctrine:crud” som då kan generera en CRUD-controller.

#### Hur kan man jobba med enhetstestning när man scaffoldat fram en CRUD likt Book, vill du utvecklar några tankar kring det?
Det känns ganska svårt att testa en sån klass, mest eftersom att det är kod man kopierat in och inte skrivit själv. Jag tänker att det bästa hade varit att kolla ifall modulen man laddat in är testad sedan tidigare. </br>
Att testa Active Record känns också svårt då man inte vill ändra sitt innehåll på sidan. Man kanske då hade behövt simulera datan för att kunna testa på bättre sätt.  

#### Vilken är din TIL för detta kmom?
I detta kmom fick man träna på att ta en sak i taget och försöka hålla reda på de alla olika delarna. Det var mycket filer som man kopierade in i sitt projekt och gällde att man hade koll på var de var och vad de gjorde. Överlag tycker jag att det var bra verktyg vi fick testa denna veckan och tycker att det gick bra att få fram resultatet.
