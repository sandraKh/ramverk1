---
---
Redovisning kmom10
=========================

**Grunden**

Jag valde att göra ett forum där man kan fråga varandra om boktips, bland annat för att jag själv tycker om att läsa.

Jag började med att göra så att man kan registrera och logga in en användare. Jag hämtade väldigt mycket från uppgiften i kmom06 och utgick från det. Jag använde mig av Active record och HTMLform för att lösa formulären och för att kommunicera med databasen. Det går inte att ställa frågor/kommentera eller svara ifall man inte är inloggad. Man kan gå in och se andras profiler även om man inte är inloggad. Ifall man är inloggad och går in på profil så kan man välja ifall man vill redigera sin användare eller logga ut.

Databasen valde jag att göra i sqlite, bland annat för att jag kände att det var lite enklare och för att jag bekantade mig med det i kmom06. Jag började med att göra en liten skiss på de olika tabellerna jag skulle behöva för projektet, och kunde hålla mig till den planen.

Jag valde att göra flera olika controllers, och detta beror på att jag ville försöka hålla ordning och ha en bra struktur på min kod. Jag delade upp det i bland annat “Tag”, “question” och “answers”. Till dessa gjorde jag också vy-filer. Jag försökte hålla de så små som möjligt, även fast det var lite utmanande i vissa fall.

På startsidan kan man se de senaste 3 frågorna, de användarna som har mest poäng (och därmed mest aktiva) och de taggarna som använts flest gånger. Allt är i länkar ifall man vill kolla närmare på frågan/användare eller taggen.

Har en flik där man kan se alla taggarna som har använts. Klickar man på en tagg så får man se alla frågor som har den taggen. Användaren kan lägga in hur många taggar som hen vill till en fråga.

Jag försökte göra en ganska enkel och användarvänlig design på min sida. Tyckte det var lite svårt med att visa upp kommentarer och svaren på ett bra sätt utan att det skulle bli för rörigt. Men tyckte det blev ganska bra till slut ändå.

**Krav 5**
Jag gjorde inte krav 4, men valde att göra krav fem för tänkte att det skulle vara lättare att visa mest aktiva användare då. En användare får poäng för varje fråga, kommentar eller svar som användaren skriver. Det finns tre olika ranker som användaren kan ha, det är brons, silver och sedan guld. Eftersom att jag inte gjorde krav 4 så har jag inte något system att användaren får poäng efter hur många upvotes svaret fått dessvärre.

I användarens profil så kan man se en översikt på alla frågor, svar och kommentarer som användaren skrivit.

**Allmänt om projektet**

Jag tycker att projektet gick ganska bra att genomföra. Det tog ganska lång tid eftersom att det var ganska många grundkrav och ganska mycket kod som krävdes för att lösa dessa saker. Men jag tycker generellt att det gick bra och det var inte så mycket saker jag fastade på. Det var ganska enkelt att hitta ett bra arbetsflöde tycker jag. Jag började med inloggning där det fanns en bra artikel man kunde utgå ifrån, och efter det tog jag den kunskapen för att kunna skapa en fråga och sedan den kunskapen till att kunna svara och så vidare. Jag tycker generellt att det var kul och känner att jag lärt mig mycket.

**Allmänt om kursen**

Jag tycker generellt att det varit en ganska så bra kurs. Jag hade ganska svårt i början av kursen och tyckte kanske inte att det som kallades för “mjukstart” var en mjukstart för min del. Tyckte att kmom01-03 var de som var mest tidskrävande för mig. Feedback här är att det hade varit trevligt med någon/några dbwebb-artiklar om hur man kan skapa och använda api-er i ramverket. Sedan lossnade det för mig och resten av kursen gick lite som på räls för mig. Och som sagt tycker jag att projektet var kul och lärorikt. Kursen får betyg 8/10 från mig.
