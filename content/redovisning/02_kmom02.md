---
---
Redovisning kmom02
=========================

#### Vilka tidigare erfarenheter har du av MVC? Använde du någon speciell källa för att läsa på om MVC? Kan du med egna ord förklara någon fördel med kontroller/modell-begreppet, så som du ser på det?

Jag har tidigare inte haft någon bra koll på vad MVC är och det är första gången jag stöter på begreppet nu. Har alltså inte några större erfarenheter av MVC, förutom det vi gjorde när vi jobbade i kursen oophp. En fördel med att jobba med MVC är att det blir enklare att dela upp arbetet till olika kompetensgrupper. Jag känner också att det är ett lättare sätt att dela upp koden och att man kan jobba med en del av sidan utan att råka förstöra något i en annan del av sidan.
Jag läste igenom på Wikipedia och artikeln om MVC som var länkad på dbwebb.

#### Kom du fram till vad begreppet SOLID innebar och vilka källor använde du? Kan du förklara SOLID på ett par rader med dina egna ord?

SOLID står för 5 grundprinciper vid objektorienterad programmering. <br/>
S - Single responsibility principle. (Enda anledningen till att man ska vilja ändra på en klass ska bara vara ifall man vill ändra något som är klassens huvudsakliga syfte.) <br/>
O - Open/closed principle (Man ska kunna lägga till i en klass utan att behöva ändra om källkoden) <br/>
L - Liskov Substitution Principle (Man ska kunna ändra i en superklass subklasser utan att programmet ska förstöras.) <br/>
I - Interface Segregation Principle (Klienter borde inte förlita sig på interfaces som de inte använder sig av. Alltså är det bättre med flera klient-specifika interfaces än ett stort “general purpose” interface.) <br/>
D - Dependency inversion Principle (“high-level modules” ska vara enkla att återanvända och borde inte bli påverkade av ändringar i “low-level modules”) <br/>

Jag kollade på Gareth Ellis föreläsning om SOLID som var länkad på dbwebb. Jag tycker att han förklarade det bra och väldigt ingående. Jag kikade också lite på [denna](https://stackify.com/solid-design-principles/) artikeln från stackify.

#### Har du någon erfarenhet av designmönster och kan du nämna och kort förklara några designmönster du hört talas om?

Designmönster är ett nytt begrepp för mig och behövde läsa på lite om det för att få bättre vetskap om vad det är. Det kan vara så att jag använt något designmönster utan att veta om det. Jag kikat runt på några välkända designmönster och det är inga som jag tidigare har hört talas om.

#### Vilka ramverk valde du att studera manualen för och fann du något intressant? Försök relatera mellan det Anax du använder och de ramverk du studerade i manualerna.

Jag valde att studera mer om Symfony och Laravel. Jag kollade först närmare på symfony. Det verkade ganska likt anax, med att skapa routes och controllers. Projekt strukturen var också någorlunda lik, där man har config, src, vendor mappar. Det som jag inte riktigt kände igen var allt med att skapa templates och det kändes lite annorlunda från anax. <br/>
Sedan kollade jag vidare på Laravel dokumentationen. Här finns det också med hur man ska använda routes och controllers. Jag tyckte att Routingen fungerade lite annorlunda från Symfony och Anax. Jag läste på lite om hur de använder sig av session och kunde relatera med Anax ganska mycket.
Det känns som ganska mycket är likt med Anax, och hade kanske inte varit så svårt att sätta sig in i ett annat php-ramverk då, utifrån de två jag läst på lite mer om.

#### Vilken är din TIL för detta kmom?
Jag underskattade detta kursmomentet lite efter att jag läst uppgiftsbeskrivningen. Det var flera småsaker som jag behövde spendera en hel del tid med att fixa till. Jag valde att göra en ny undersida i min “ip-validator” för kmom02, men insåg senare att det kanske hade sett bättre ut att bygga ut den jag redan hade. Men nu blir det också lite lättare att jämföra de två olika kmom. Annars är det nytt att kunna använda ett api från webben in i ramverket. Jag hade lite problem hur jag skulle få till anropet till api:et först, så fick testa mig mycket fram här tills att det fungerade.
